<div align="justify" dir="rtl">

# کتاب essential scrum 
اسکرام بر مبنای مجموعه کوچکی از ارزش‌ها، اصول و تجربه‌های اصلی که در مجموع چهارچوب اسکرام نامیده می‌شوند، ایجاد شده است. سازمان‌ها باید چهارچوب آن را بپذیرند، یا حداقل اگر در تیم کوچکی صورت می‌گیرد باید چهارچوب آن را بپذیرند. حتی اگر ترکیب مختلفی از رویکردها را برای اجرای اسکرام انتخاب می‌کنند باید به چهارچوب اسکرام وفادار و ثابت قدم باشند. در این مجموعه پست‌ها، رویکردهای مختلف تست شده از قبل را بررسی می‌کنیم. شما باید مناسب با شرایط خود بررسی کنید که کدام رویکرد برای شما مناسب است. تمامی رویکردها از چهارچوب اسکرام پیروی می‌کنند.

### اسکرام چیست؟
رویکردی چابک (اجایل) برای توسعه محصولات و خدمات نوآورانه که یک رویکرد ساده و عمومی را برای توسعه نشان می‌دهد، در اجایل کار با بک‌لاگ محصول شروع می‌شود که فهرست اولویت‌بندی شده‌ای از ویژگی‌ها و سایر قابلیت‌ها جهت پیاده‌سازی است که مطابق آن بر روی با اولویت‌ترین اقلام شروع می‌کنیم. در اجایل کار تمام نشده نسبت به تمام شده اولویت کمتری دارد.

[scrum image](./image/photo_1.jpg)

کار در قالب تکرارها (iteration) کوتاه‌مدت و زمان ثابت (timeboxed) صورت می‌گیرد که یک هفته/ماه طول می‌کشد که در هر تکرار تیمی چندتخصصی (cross-functional)، خودسازمانده، همه کارهای طراحی، اجرا و تست را انجام می‌دهند. این چرخه و رویکرد الزامی است تا در نهایت ویژگی درستی که ارزش داشته تولید و در محصول جا داده شود. معمولاً حجم کار در بک‌لاگ فراتر از توان انجام تیم توسعه قرار دارد که در یک تکرار انجام شود. بنابراین در ابتدای هر تکرار در خصوص اولویت‌بندی اقلام موجود در بک‌لاگ محصول تصمیم‌گیری می‌شود. پس از اتمام هر تکرار ویژگی‌های اتمام‌شده به ذینفعان نشان داده شده تا نظر خود را مطرح کنند و در تکرار بعدی تیم روش انجام آن را تغییر دهد. اگر اقلام جدیدی کشف گردد مالک محصول (product owner/po) اقلام را به بک‌لاگ محصول اضافه می‌کند تا در تکرار بعدی انجام شود.

در پایان هر تکرار تیم محصول یا ویژگی‌های قابل عرضه را می‌تواند منتشر کند. اگر ویژگی‌ها قابل منتشر نباشند تیم می‌تواند مجموعی از ویژگی‌های چند تکرار را جمع کرده و منتشر کند. پس از پایان هر تکرار کل فرآیند از ابتدا و برنامه‌ریزی تکرار بعدی را شروع می‌کند.

### مزایای اسکرام:
خوشنودی مشتریان، بهبود بازگشت سرمایه، کاهش هزینه، کسب سریع نتایج، اطمینان به موفقیت در دنیای پیچیده، لذت بیشتر.

تمرکز اسکرام بر تحویل ویژگی‌ها در هر تکرار موجب می‌شود نتایج به سرعت قابل تحویل باشند. چرا که ویژگی‌ها کار می‌کنند و یکپارچه، آزمون شده و از دیدگاه کسب و کار با ارزش هستند.

اسکرام راه‌حل فوق‌العاده‌ای برای بسیاری از موقعیت‌هاست اما همیشه مناسب نیست. چارچوب Cynefin چارچوبی برای حس‌گیری است که بدانیم در چه موقعیتی هستیم و رویکرد مناسب چیست. این چهارچوب خصوصیات پنج حوزه متفاوت را تعریف و مقایسه می‌کند: ساده، دشوارفهم، بی‌نظم، پیچیده و در نهایت نابسامان (نابسامان زمانی رخ می‌دهد که نفهمیم در چه حوزه‌ای قرار داریم). بحث در مورد شرایط مناسب یا نامناسب استفاده از اسکرام از این چارچوب استفاده می‌کنیم. این مسئله حائز اهمیت است که ابعاد متعدد توسعه و پشتیبانی نرم‌افزار فقط در یکی از دامنه‌های Cynefin قرار نمی‌گیرند. توسعه یک سیستم با ابعاد مختلف تمام حوزه‌ها را پوشش می‌دهد. کاری گسترده و پرتنوع به شمار می‌رود. با اینکه توسعه نرم‌افزار بیشتر در دو حوزه دشوارفهم و پیچیده قرار می‌گیرد، ادعای اینکه کل توسعه نرم‌افزار در حوزه پیچیده است، ادعای ساده‌لوحانه است.

[scrum image](./image/photo_2.jpg)

### حوزه پیچیده:
در این حوزه اغلب اوضاع غیرقابل پیش‌بینی است. اگر پاسخ درستی وجود داشته باشد با نگاه به آنچه اتفاق افتاده است، قابل شناسایی است. حوزه ظهور پدیده‌هاست. برای حل مسئله، انجام فعالیت‌های اکتشافی، ضروری است تا به کمک آن نکاتی بیاموزیم و سپس بر اساس آن بازرسی را شروع کنیم و خود را با آن تطبیق دهیم. کار در این حوزه نیاز به خلاقیت دارد و از راه‌حل‌های متداول نمی‌توان استفاده کرد. تعامل و گفتگوی کلان در چنین محیطی ضروری است. توسعه و تکمیل محصولات نوآورانه در این دسته قرار دارد. اسکرام برای این حوزه مناسب است و در چنین شرایطی توانایی ما برای کاوش (اکتشاف)، درک (بازرسی) و پاسخ (تطبیق) نقش مهمی ایفا می‌کند.

### حوزه دشوارفهم:
در این حوزه تجربه‌های معتبر حرف اول را می‌زند. تجربه‌ای که معمولاً خبرگان و متخصصان بر آن تسلط دارند. پاسخ‌های درست متعددی وجود دارد اما برای انتخاب نیاز به نظر و تشخیص متخصصان است. با وجود مناسب بودن اسکرام، اما بهترین گزینه نیست. برای مثال جهت بهینه‌سازی سیستم که در آن پارامترها را تغییر می‌دهند بهتر است جمعی از متخصصان با ارزیابی شرایط این کار را انجام دهند. نگهداری نرم‌افزار که شامل پشتیبانی، نقص‌ها و خطاها است در این دسته قرار دارد. در حوزه رویکرد Six Sigma مناسب است.

### حوزه ساده:
در این حوزه هرکس می‌تواند علت و معلول را شناسایی کند. در اغلب موارد پاسخ درست و مسلم است. استفاده از تجربیات نیز موجه است. راه‌حل شناخته‌شده در این حوزه وجود دارد و با ارزیابی می‌توان تعیین کرد کدام مناسب است. می‌توان از اسکرام در این حوزه استفاده کرد اما ابزار کارآمد نیست. استفاده از فرآیندی که مراحل خوش‌تعریف و تکرارپذیر دارد شناخته شده و معروف است. برای مثال اگر می‌خواهیم محصولی را بارها و بارها تولید کنیم فرآیندی شبیه به خط مونتاژ عالی است.

### حوزه بی‌نظم:
این حوزه نیاز به پاسخ سریع دارد چرا که دچار بحران شده‌ایم و سریع باید کاری کرد تا از خسارت جلوگیری و نظم حاکم گردد. فرض کنید در یک ماجرا نقصی در سیستم کشف شده که نتایج خروجی را اشتباه برمی‌گرداند و موجب شده سرمایه‌گذاران بابت زیان سرمایه خود شکایت کرده‌اند و اصلاح سیستم نیز به این راحتی امکان‌پذیر نیست. در این هنگام بک‌لاگ محصول و اولویت‌بندی هیچ اهمیتی ندارد بلکه نیاز داریم یک نفر سریع مسئولیت را برعهده بگیرد (ماجرای اخیری که برای سرورهای ویندوزی اتفاق افتاد).

### حوزه نابسامان:
اگر ندانیم در کدام حوزه هستیم، قطعاً در حوزه نابسامان قرار داریم که حوزه خطرناکی است و در درک موقعیت خود ناتوان هستیم و افراد دوست دارند بر اساس علاقه شخصی خود تصمیم و عمل کنند. اکثر افراد از رویکردهای ترتیبی و مرحله‌محور که در حوزه ساده به خوبی عمل می‌کنند آشنایی دارند و استفاده از آن را ترجیح می‌دهند که رویکردهای مناسب توسعه نرم‌افزار نیستند. در هنگام قرار گرفتن در این حوزه راه فرار شکستن موقعیت به بخش‌های کوچک‌تر است و هر بخش را با کمک یکی از چهار حوزه دیگر بررسی کنید. در چنین شرایطی تلاش نکنید از اسکرام بهره ببرید، بلکه تلاش کنید از موقعیت خارج شوید.

### کار وقفه‌گرا:
اسکرام برای کاری که زیاد دچار وقفه می‌شود مناسب نیست. سازمانی را تصور کنید که از اسکرام استفاده می‌کند و تغییرات از طریق پشتیبانی اعلام می‌شود و بک‌لاگ محصول مدام در حال تغییر است و نمی‌توانید بک‌لاگی داشته باشید که برای مدتی طولانی ثابت باقی بماند. محتوا و ترتیب آن بارها تغییر می‌کند. با این اوصاف نمی‌توانید بک‌لاگی طولانی‌مدت برای یک هفته یا بیشتر داشته باشید (هیچ درکی از کارهای آتی ندارید یا نمی‌دانید که این کار همچنان در اولویت باقی خواهد ماند یا خیر).

در محیط‌های وقفه‌گرا بهتر است از رویکردی دیگر با نام کانبان استفاده کنید. کانبان فرآیند مستقلی نیست، بلکه رویکردی است که خود را در چارچوب فرآیند موجود جای می‌دهد. کانبان به شما کمک می‌کند:
۱- جریان کار در سیستم را تصویرسازی کنید
۲- هیچ کاری بیشتر از ظرفیت موجود صورت نگرفته
۳- برای ایجاد بهبود مستمر سیستم جریان کار را اندازه‌گیری کنید

بیشترین کاربردهای کانبان در حوزه نگهداری و پشتیبانی است. برخی متخصصان آن احضار داشته‌اند با حذف سربار و کاهش ناپایداری جریان کار در کنار رویکرد تکاملی آن برای اعمال تغییرات، باعث می‌شود که کانبان برای حوزه‌های پیچیده نیز مناسب باشد.

</div>

[نویسنده: بهزاد آزادی](https://github.com/behzad-azadi2693)

[وب سایت](https://codecrafters.ir)

[کانال تلگرامی](https://t.me/Code_Crafters)
